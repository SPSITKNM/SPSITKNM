# Oznámenie: Voľba výuky pre piatkové cvičenia a usmernenia k projektom

Dobrý deň všetkým,

Týmto Vás chcem informovať, že prebieha voľba štýlu výuky pre nadchádzajúce piatkové cvičenia z predmetu **PRO**. Na základe doterajších výsledkov a preferencií predpokladám, že voľba padne na **GamesLab** štýl výuky, ktorý sa bude sústrediť na praktickú tvorbu projektov v oblasti herného vývoja. Tieto projekty ste si zapísali z [týchto zadania](https://github.com/SPSITKNM/SPSITKNM/blob/main/zadania_na_domacu_pracu.md). 

Vo **štvrtok** budú predstavené **nové usmernenia** pre tvorbu projektu, ktoré spoločne prejdeme a dôkladne vysvetlíme. Tieto usmernenia budete následne aplikovať pri svojej implementácii.

---

### Piatočné cvičenia – čo vás čaká:

1. **Checkpointy a sledovanie postupu**:
   - V piatok počas cvičení **PRO** sa zameriame na sledovanie vašich implementácií. Každý z vás bude musieť predložiť svoj dosiahnutý pokrok, i keď môže byť zanedbateľný.
   - Tento **prvý checkpoint** bude zameraný na základné princípy projektu: rozvrhnutie štruktúry, základy logiky a začiatok implementácie kľúčových funkcií.
   - Počas celej doby vývoja vášho videoherného projektu budú následne prebiehať ďalšie checkpointy v celkovom počte **3**, pričom ich priemer bude tvoriť základ vašej výslednej známky.

2. **Kritériá hodnotenia checkpointov**:
   - **Kvalita kódu**: Dôraz na čistý, prehľadný a funkčný kód, ktorý je správne komentovaný.
   - **Pokrok vo vývoji**: Sleduje sa nielen technické spracovanie, ale aj pravidelný pokrok. Zohľadňujem, či ste na základe spätnej väzby z predchádzajúcich checkpointov vykonali lineárne-iteratívne zlepšenia.
   - **Dokumentácia**: Každý checkpoint by mal obsahovať základnú dokumentáciu, podobne ako dávate opis pushnutého commitu - čo, ako a prečo pridávate pri aktualizácii vašej práce.
   - **Iteratívny prístup**: Hodnotené bude aj to, ako efektívne využívate iteratívny vývoj. Prezentujte kód, ktorému rozumiete a ktorý môžete ďalej rozvíjať bez zbytočného prepisovania.

3. **Iteratívny vývoj – kľúč k úspechu**:
   - Vyvíjajte svoj projekt postupne a v jednotlivých krokoch, aby ste sa vyhli signifikantným chybám. Iteratívny vývoj vám umožní realizovať pravidelné úpravy, zlepšovať svoje riešenia a vyhnúť sa preťaženiu v záverečných fázach pri finalizácii a odovzdaní.
   - **Komentáre, README a diagramy** sú neoddeliteľnou súčasťou dobrého kódu. Odporúčam vytvárať jasnú a zrozumiteľnú dokumentáciu k vášmu projektu už od začiatku. **README** by malo obsahovať stručný popis projektu, použité technológie, inštrukcie na inštaláciu a spustenie, ako aj odkazy na diagramy alebo ďalšiu dokumentáciu (napr. ako spustiť váš projekt).

4. **Prezentácia a finálna obhajoba**:
   - Na konci deadlinu bude prezentácia vášho projektu, ktorá bude zahŕňať praktickú ukážku funkčnosti, vysvetlenie implementovanej architektúry a obhajobu riešení. Dôležité bude, aby ste pri prezentácii vedeli jasne vysvetliť, prečo ste zvolili konkrétne riešenia a ako ste pracovali na jednotlivých aspektoch projektu.
   - Dokumentácia bude hrať veľkú úlohu počas obhajoby. **Use case diagramy**, **class diagramy** a ďalšie vizualizácie vám pomôžu vysvetliť celkovú architektúru projektu a váš prístup k vývoju.

---

### Doplnkové odporúčania pre úspech:
- **Testujte často**: Pravidelné testovanie vašich funkcionalít vám umožní rýchlo identifikovať chyby a optimalizovať kód. 
- **Zohľadňujte spätnú väzbu**: Na základe checkpointov a spätnej väzby odo mňa vykonávajte úpravy. Toto pravidlo vám pomôže dosiahnuť lepší výsledok, pretože zohľadníte možné problémy už v priebehu vývoja.

---

Ďakujem vám za pozornosť a teším sa na vašu prácu na najbližších cvičeniach. 

S pozdravom,  
**Tomáš Mucha**
